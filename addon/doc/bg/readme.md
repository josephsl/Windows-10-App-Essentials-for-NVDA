# Базов пакет за приложения в Windows 10 (Windows 10 App Essentials) #

* Автори: Joseph Lee, Derek Riemer и други потребители на Windows 10
* Изтегляне на [стабилна версия][1]
* Изтегляне на [тестова версия][2]
* Съвместимост с NVDA: от 2018.4 до 2019.1

Тази добавка е колекция от спомагателни модули за разни приложения в Windows
10. Тя също така съдържа поправки и подобрения за разни контроли в
интерфейса на windows 10.

Включени са следните спомагателни модули за дадени приложения и модули за
приложения (прегледайте раздела за съответното приложение за подробности
относно включените неща):

* Работен център
* Аларми и часовник
* Календар
* Калкулатор (универсално приложение)
* Cortana
* Център за обратна връзка
* Поща
* Карти
* Microsoft Edge
* Модерна клавиатура (панел с emoji/диктуване/предложения при въвеждане от
  хардуерно устройство/записи в облачния клипборд във версия 1709 и по-нови)
* Хора
* Настройки (настройки на системата, Windows+I)
* Магазин
* Време
* Разни модули за контроли, като например плочките в менюто „Старт“.

Забележки:

* Тази добавка изисква Windows 10 версия 1803 (компилация 17134) или по-нова
  и NVDA 2018.4 или по-нова. За най-добри резултати използвайте добавката с
  последната стабилна версия на Windows 10 (компилация 18362) и най-новата
  стабилна версия на NVDA.
* Някои функции на добавката са в момента или ще бъдат включени в екранния
  четец NVDA.
* За записи, които не са изброени по-долу, можете да приемете, че функциите
  са част от NVDA, вече не са приложими, тъй като добавката не поддържа
  стари версии на Windows 10 или са направени промени в Windows 10 и
  приложенията, които правят записите вече неприложими.

За списък на промените, направени между всяко издание на добавката, вижте
документа ["Списък с промените за всяко издание на добавката"][3].

## Общи

* NVDA вече няма да възпроизвежда тонове за грешка или да не прави нищо при
  зареждане на тази добавка под Windows 7, Windows 8.1 и неподдържаните
  издания на Windows 10.
* Подменютата биват правилно разпознати в различни приложения, включително
  контекстното меню за плочки от менюто "Старт" и менюто на приложението
  Microsoft Edge (Redstone 5).
* В допълнение към диалоговите прозорци, разпознавани като такива от NVDA,
  още допълнителни диалогови прозорци вече биват коректно разпознати и
  докладвани като такива. Това включва диалоговия прозорец за Insider
  Preview (приложението Настройки).
* В повечето случаи NVDA ще може да съобщава броя на предложенията, когато
  извършвате търсене. Тази функция се контролира от опцията "Докладвай
  местоположението на обекта" в категорията "Представяне на обектите" в
  настройките на NVDA.
* В някои контекстни менюта (например в Edge) вече не се съобщава
  информацията за позицията (например 1 от 2).
* Разпознават се следните UIA събития: active text position change,
  controller for, drag start, drag cancel, drag complete, element selected,
  item status, live region change, notification, system alert, tooltip
  opened, window opened. Когато е указано на NVDA да работи с включено
  протоколиране за отстраняване на грешки, тези събития ще бъдат
  проследявани. А за събития за UIA известия, ще бъде възпроизвеждан и тон
  за отстраняване на грешки, ако известията идват от приложение, различно от
  текущо фокусираното.
* Подсказките в Edge и другите универсални приложения биват разпознавани и
  ще бъдат съобщавани.
* При отваряне, затваряне или превключване между виртуалните работни
  плотове, NVDA ще съобщава името на текущия работен плот (например "Работен
  плот 2").
* NVDA вече няма да съобщава размера на менюто "Старт" при промяна на
  разделителната способност или ориентацията на екрана.
* Във версия 1903 (актуализацията за май 2019 г.) на Windows 10, NVDA ще
  докладва незабавно промените в нивата на якостта и силата на звука.

## Работен център

* Бутонът за бързо действие за яркостта на екрана сега вече се третира като
  бутон, а не като превключвател. Това е включено във версия 2019.1 на NVDA.
* Вече ще бъдат докладвани разни промени в състоянието, като например "Помощ
  за фокусиране" и "Яркост". Това е включено във версия 2019.1 на NVDA.

## Аларми и часовник

* Стойностите за избор на час в съответните контроли вече се съобщават
  коректно. Забележимо при преместване на фокуса върху въпросните
  контроли. Това важи и за контролата за избор на време, в което да се
  рестартира компютърът с цел довършване на инсталирането на актуализации за
  Windows. Това е включено във версия 2019.1 на NVDA.

## Калкулатор

* Когато бъде натиснат ENTER или ESCAPE, NVDA съобщава резултатите от
  изчислението.
* За изчисления като конвертирането на единици и валута, NVDA ще съобщава
  резултатите веднага щом бъдат въведени стойности.
* NVDA вече няма да съобщава "заглавие ниво" за резултатите в приложението
  Калкулатор.
* NVDA ще уведомява, че при въвеждане на изрази е достигнат максималния брой
  допустими за въвеждане цифри.

## Календар

* NVDA вече не съобщава "поле за писане" или "само за четене" в полето за
  съдържанието на съобщението в Поща и в други полета.

## Cortana

* Текстовите отговори от Cortana се съобщават в повечето случаи (ако не
  сработва, пробвайте да отворите повторно менюто „Старт“ и пак да изпълните
  търсенето).
* NVDA няма да изговаря нищо, докато комуникирате с Cortana посредством
  глас.
* NVDA вече ще съобщава потвърждението за напомняне, след като сте задали
  такова.

## Център за обратна връзка

* За по-новите издания на приложението NVDA вече няма да съобщава двукратно
  категориите за обратна връзка.

## Поща

* При преглеждане на елементи в списъка със съобщения вече можете да
  използвате командите за навигация в таблици за преглед на заглавките на
  избраното съобщение. Имайте предвид, че навигирането между редовете
  (съобщенията) не се поддържа.
* При писане на съобщение появата на предложения за споменавания биват
  указвани със звук.
* NVDA вече няма да бездейства или да възпроизвежда тонове за грешка при
  затваряне на това приложение. Това е включено във версия 2019.1 на NVDA.

## Карти

* NVDA възпроизвежда звук като ориентир за дадено местоположение от картата.
* При използване на изгледа "street side" и ако опцията "Използвай
  клавиатурата" е включена, NVDA ще съобщава адресите на улиците при
  използване на стрелките за навигиране по картата.

## Microsoft Edge

* Автоматичното дописване на текст ще бъде проследявано и докладвано в
  адресната лента на Edge и други подобни места.
* NVDA вече няма да възпроизвежда звука за налични предложения, когато
  натиснете F11, за да превключите на цял екран.

## Модерна клавиатура

Забележка: повечето функции, изброени по-долу, са вече част от NVDA 2018.3
или по-нови.

* Поддръжка за панела за въвеждане на emoji във версия 1709 (есенната
  актуализация за творци) и по-нови, включително преработения дизайн на
  панела във версия 1809 (компилация 17661 и по-нови) и промените, направени
  в 19H1 (компилация 18262 и по-нови, включително категориите за каомоджи и
  символи в компилация 18305). Ако използвате версия на NVDA по-стара от
  2018.4, за най-добри резултати при четене на емоджи, използвайте речев
  синтезатор от пакета Windows OneCore. Ако използвате версия на NVDA 2018.4
  или по-нова, задействайте настройката "Включвай данни от Уникод
  консорциума (включително емоджи) при обработката на знаци и символи" от
  настройките за реч на NVDA и задайте нивото на препинателните
  знаци/символите на "някои" или на по-високо.
* Поддръжка за предложения при въвеждане от хардуерна клавиатура във версия
  1803 (актуализацията за април 2018 г.) и по-нови.
* Във версиите на Windows 10 след 1709 NVDA ще докладва първото избрано
  емоджи, когато се отваря панела за емоджи. Това е по-забележимо при
  компилация 18262 и по-нови, където панелът за емоджи може да се отвори с
  фокус в последната разглеждана категория, като например показване на
  модификатор за избор на тон на кожата при отваряне на категорията "Хора".
* Поддръжка за съобщаване на елементите от облачния клипборд във версия 1809
  (компилация 17666 и по-нови).
* Намалена е излишната словесност при работа с модерната клавиатура и
  нейните функции. Това включва премахване на съобщаването на "Microsoft
  Candidate UI" при отваряне на предложения за въвеждане при въвеждане от
  хардуерната клавиатура и прекъсване на говора, когато определени клавиши
  от сензорната клавиатура предизвикват събитие за промяна на име (name
  change event) при някои системи.
* NVDA вече няма да възпроизвежда тонове за грешка или да не прави нищо при
  затваряне на панела за емоджи в по-новите 19H1 компилации на Insider
  Preview. Това е включено в ядрото на NVDA за версия 2019.1.
* Във версия 1809 (Актуализация за Октомври 2018 г.) и по-нови, NVDA ще
  съобщава резултатите от търсенето за емоджита, ако е възможно. Това е
  включено в ядрото на NVDA за версия 2019.1.
* NVDA вече няма да съобщава "клипборд", когато има елементи в клипборда при
  определени обстоятелства.
* На някои системи, работещи с версия 1903 (актуализация от май 2019 г.),
  NVDA вече няма да изглежда сякаш не прави нищо, когато се отваря панела за
  емоджи.

## Хора

* При търсене на контакти ще бъде съобщено първото предложение, особено ако
  използвате най-новите версии на приложенията.

## Настройки

* Определена информация, като например напредъкът на Windows Update
  (включително приспособлението за управление на паметта за
  съхранение/почистване на диска и грешки в Windows Update) сега бива
  докладвана автоматично.
* Стойностите на лентите на напредъка и друга информация вече не се
  съобщават двукратно.
* За дадени падащи списъци и радио бутони, NVDA вече ще успява да разпознава
  техните етикети и ще съобщава промените в стойностите им.
* Вече не се възпроизвеждат звукови сигнали от лентите на напредъка за
  индикацията на силата на звука във версия 1803 и по-нови.
* NVDA вече няма да бездейства или да възпроизвежда тонове за грешка при
  използване на команди за обектна навигация под определени обстоятелства.
* Диалоговият прозорец за напомняне от Windows Update вече коректно се
  разпознава като такъв.
* Коригирани са неправилните етикети за контроли, които се забелязват в
  някои инсталации на Windows 10.

## Магазин

* След проверка за актуализации на приложенията, тези, за които е налична
  актуализация, биват правилно етикетирани.
* При изтегляне на съдържание като приложения и филми NVDA ще съобщава името
  на продукта и напредъка на изтеглянето.

## Време

* Раздели като "Прогноза за времето" и "Карти" биват правилно разпознати
  като раздели (принос от Derek Riemer).
* Когато четете прогнозата, използвайте стрелките наляво и надясно за
  преместване между елементите. Използвайте стрелките нагоре и надолу, за да
  прочетете отделните елементи. Например, като натиснете стрелка надясно,
  може да се съобщи нещо от типа на "Вторник 6, Висока ‎‎22°, Ниска ‎‎13°,
  Облачно". При натискане на стрелка надолу ще се съобщи "Вторник". При
  следващото натискане ще се съобщи следващия елемент (например
  температурата). Към момента това работи за дневната и почасовата прогнози.

[[!tag dev stable]]

[1]: https://addons.nvda-project.org/files/get.php?file=w10

[2]: https://addons.nvda-project.org/files/get.php?file=w10-dev

[3]: https://github.com/josephsl/wintenapps/wiki/w10changelog
